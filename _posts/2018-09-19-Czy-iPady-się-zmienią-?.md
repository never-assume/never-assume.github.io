---
title: Czy iPady się zmienią?
---

Oczywiście zainstalowałem iOS 12 tak szybko, jak tylko się dało. Po powtórnym uruchomieniu iPada coś mi nie dawało spokoju, jednak nie mogłem się połapać, o co chodzi.

Dopiero następnego dnia zorientowałem się, że ze środka ekranu zniknął zegar, a pozostałe ikony, do tej pory widoczne po lewej stronie, przeniosły się na prawo (siła sygnału LTE i WiFi). Natomiast po lewej stronie jest teraz zegar i data, włącznie z dniem.

![iPad belka](assets/images/iPad belka.jpeg)

Czyżby taka zmiana, dopasowująca sposób prezentacji informacji do tego, który znamy z iPhone (poza sygnałem sieci LTE), była przygrywką do zmiany iPadów, w których *TouchID* miałby zostać zastąpiony przez *FaceID*? Mam wielką nadzieję, że właśnie tak jest.
