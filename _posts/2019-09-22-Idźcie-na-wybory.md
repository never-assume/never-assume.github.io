---
title: Idźcie na wybory!
categories: Opinie
tags: Polityka
---
Gdyby ktoś jeszcze nie wiedział, 13 października odbędą się wybory parlamentarne w naszym kraju. Jak zwykle, skorzystanie z tej możliwości wyrażenia swojej opinii o klasie politycznej, jest naszym podstawowym obowiązkiem (tak, nie przywilejem - obowiązkiem!).

Nic mi do tego, na kogo chcecie zagłosować. Pamiętajcie tylko, żeby pójść do urn i oddać ważny głos. W ten sposób zadbacie o to, żeby o Waszym losie decydowały osoby, którym jesteście skłonni zaufać.

Powiedzmy też sobie jasno - argumenty typu „nie interesuję się polityką” albo „polityka nie ma wpływu na moje życie”, są pozbawione sensu. Każda decyzja i każde prawo, określające to, jak działa nasz kraj, jest wynikiem działań i decyzji politycznych. Dlatego, jeśli nie korzystamy z prawa wyborczego, tracimy kontrolę nad tym, co się z nami dzieje.

[Na tej stronie][1] znajdziecie oficjalne informacje o tym, jak zagłosować i jak postąpić, jeśli nie możecie głosować w swoim miejscu zameldowania. Weekendowy wyjazd nie jest żadnym usprawiedliwieniem.

**Serio, idźcie i zagłosujcie 13 października!**

[1]:	https://www.gov.pl/web/gov/glosowanie-poza-miejscem-zameldowania