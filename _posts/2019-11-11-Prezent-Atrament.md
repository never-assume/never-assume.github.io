---
title: Prezent - atrament
categories: Sprzęt
tags: Atrament
---
Kontynuując posty z pomysłami na niezobowiązujące prezenty, proponuję przyglądnąć się atramentom do piór wiecznych. Szczególnie polecam te w nabojach, bo nie tylko pasują do znacznej większości piór, ale i dają możliwość testowania różnych kolorów bez większych nakładów. 

Znajdziecie ich oczywiście bardzo wiele, od przeróżnych producentów, ja jednak polecam przyglądnąć się [ofercie Montblanc](https://www.montblanc.com/en-shop/collection/refills/writing-accessories.html?filter=977132890,1778035081). Nie tylko jest to firma z tradycjami - ich oferta kolorów jest bardzo dobrze przemyślana i każdy powinien coś tam znaleźć dla siebie. Nawet wersje *permanent* (czyli praktycznie nieusuwalne z papieru i wodoodporne) są warte uwagi. Ja bardzo lubię pomarańczowe (są przynajmniej [dwa](https://www.montblanc.com/en-shop/collection/refills/writing-accessories/119720-ink-cartridges-manganese-orange.html) [różne](https://www.montblanc.com/en-shop/collection/refills/writing-accessories/118206-ink-cartridges-le-petit-prince-orange.html)) i [zielony](https://www.montblanc.com/en-shop/collection/refills/writing-accessories/106274-ink-cartridges-irish-green.html). Choć i szary jest atrakcyjny...

Warto także podkreślić jakość opakowań i ich praktyczne rozwiązanie z wstążeczką do otwierania. 
